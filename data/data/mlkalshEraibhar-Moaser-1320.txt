ماه مشروطه در این ملک طلوعیدن کرد	انتخابات دگر بار شروعیدن کرد
شیخ در منبر و محراب خشوعیدن کرد	حقه و دوز وکلک باز شیوعیدن کرد
وقت جنگ و جدل و نوبت فحش وکتک است	انتخابات شد و اول دوز و کلک است
صاحب‌الرأیا! رو صبح‌نشین روی خرک	رأی‌ها پیش نه و داد بزن های جگرک
پوت قند آید ازبهرتو و توپ برک	می‌دود پیشتر و می‌دهدت پیشترک
هرکه عقلش کم و فضل و خردش کمترک است	انتخابات شد و اول دوز و کلک است
این وکالت نه به‌آزادی و خوش تعلیمی است	نه به دانستن تاربخ و حقوق و شیمی است
بلکه در تنبلی وکم‌دلی و پربیمی است	یا بپوطین و کلاه و فکل و تعلیمی است
یا به‌تسبیح و به‌عمامه و تحت‌الحنک‌است	انتخابات شد و اول دوز و کلک است
تو برو جا به دل مردم بازاری کن	گه ز خودگاه ز من یاد به هشیاری کن
گر وکالت به من افتاد تو پاداری کن	ور به اسم تو درآمد تو ز من یاری کن
اسم ما هر دو اگربود دگر یک بیک است 	انتخابات شد و اول دوز و کلک است
حضرت آقا خوش باشکه فالت فال است	از زر و سیم دگر جیب تو مالامال است
هرکه آقاست نکو طالع و خوش اقبالست	گه نمایندگی مجلس و قیل و قال است
گاه میرآخور و بیرونی و چوب وفلک است	انتخابات شد و اول دوز و کلک است
طرفه عهدیست که هرگوشه کنی روی فراز	هرکه دزدی نکند همسر خار و خشک است
نه ادارات مبراست نه محراب نماز	انتخابات شد و اول دوز و کلک است
گلهٔ دزدان بینی همه با عشوه وناز	هرکه دزد است بهر جای بود محرم راز
نوبهارا بود اندر سخنانت نمکی	اف برآن کاورد اندر سخنان توشکی
هرچه داری ده و بستان ز وکالت کمکی	ملک‌هایی که تو بینی همه دارد درکی
این وکالت ده پرفایدهٔ بی‌درک است	انتخابات شد و اول دوز و کلک است	