آخر ای ایرانی!	تا به کی نادانی
تا چند سرگردانی
بر اروپا بنگر	شور و غوغا بنگر
کز مژگان خون رانی
باری باری بر خود کن نظری	داد ازین دربدری آه ازین بی‌خبری
عزت تو جلالت و شجاعتت کو؟	جلال تاریخی و آن برش شمشیر تو کو؟
کورش و دارای مهین خسرو و شاپورکزین	غرش و آوای سواران جهانگیر تو کو؟
نه به دل گفتهٔ زردشت تورا هیچ خبر	نه ز محمد خبر و نی ز علی درتو اثر
اهرمن اندر دل تو جسته مقر	پند بزرگان صدمهٔ دوران رفته ز یادت به نظر
رستم دستان سام نریمان و آن جگر شیر تو کو؟	